Ebben a megfogalmazásban ez két nyűgös feladat egyben.

1. Egyrészt:

google://weighted interval scheduling

Ezt az algoritmust kellene használnod. Az algoritmus lényege:

- a pályázatokat az utolsó megvásárolni szándékozott parcella sorszáma szerinti növekvő sorrendbe kell rendezni
- kell csinálni egy segédtömböt, ami azt tartalmazza, hogy az egyes pályázatok esetében melyik az a rendezett sorban őt megelőző utolsó pályázat, amellyel nincs átfedése
- majd csinálni kell egy tömböt amelyben összegyűjtöd, hogy az elsőtől az adott pályázatig válogatva a pályázatok közül mennyi a maximálisan begyűjthető pénz.
Ez utóbbi lépés úgy működik, hogy:

- kiindulsz abból, hogy 0 pénzt gyűjtesz be, 0 pályázatot válogatsz be
- hozzácsapod az első pályázatot, így az első pályázatig X pénzt gyűjtesz be
- megnézed a következő pályázatot, és:
    - kikeresed a segédtömbben, hogy mely másik utolsó pályázattal nincs átfedésben
    - kiszámolod, hogy mennyi lenne a begyűjtött pénz, ha ezzel az átfedésben nem lévő pályázatokból beszedhető maximális pénzhez hozzáadod az ebből a pályázatból beszedhető pénzt
    - megnézed, hogy mennyi lenne az a pénz, amennyit enélkül a pályázat nélkül, legfeljebb az előző pályázat felhasználásával begyűjthetnél
    - (ezt mindkettőt ki lehet számolni ennek a tömbnek a korábban kiszámolt elemeiből és a segédtömbből)
    - a kettő közül a nagyobbat beírod a tömbbe
- a végén kijön a maximálisan összeszedhető pénz.




+1
Ez a leggyorsabb és legegyszerűbb algoritmus.
Annyi kiegészítést tennék az 1. részhez, hogy 
- vagy kell még egy tömb, amiben gyűjtöd, hogy az adott pályázat begyűjtött pénzének kiszámolásához melyik megelőző pályázatot használtad fel. Ezek alapján lehet majd megmondani, hogy mely pályázatok lettek a nyertes pályázatok.
- vagy kell még egy kis algoritmus, ami visszafelé nézi, hogy az értékek alapján melyek a nyertes pályázatok.

- ha az utolsó pályázat értéke megegyezik az előzőével, akkor ez nem nyertes, nézem az előzőt
- ha nem egyezik meg, akkor ez nyertes pályázat és az előtte, vele nem átfedésben levővel folytatom a vizsgálatot